%

\subsection{Aksjomaty Hilberta}
W aksjomatyce Hilberta (płaskiej geometrii euklidesowej) pojęciami pierwotnymi są punkt, prosta, płaszczyzna, relacja incydencji (leżeć na, zawierać się w), relacja uporządkowania (leżenia między) oraz relacja przystawania.

\input{axioms/axioms-hilbert-incidence}
\input{axioms/axioms-hilbert-betweenness}
\input{axioms/axioms-hilbert-congruence-1}
\input{axioms/axioms-hilbert-congruence-2}

\subsubsection{Płaszczyzna Hilberta}

Przedstawione do tej pory aksjomaty są niezbędnym minimum do uprawiania geometrii.

\begin{definition}
    Zbiór punktów i prostych, razem z relacjami leżenia pomiędzy, przystawania odcinków i kątów, które spełniają aksjomaty I1 do I3, B1 do B4, C1 do C6, nazywamy płaszczyzną Hilberta.
\end{definition}

W szczególności, nie zakładamy aksjomatu równoległości (P).
Wszystkie twierdzenia Euklidesa od I.1 do I.28 (bez I.1, I.22) można udowodnić na dowolnej płaszczyźnie Hilberta.
Do dwóch wyjątków potrzebujemy dodatkowego aksjomatu \ref{axiom_e}.

(Reszta tekstu tej sekcji na podstawie artykułu Greenberga \cite[s. 201]{greenberg_2010}).
Greenberg ugeruje nazywać płaszczyznę Hilberta, która spełnia aksjomat P, płaszczyzną Pitagorasa.

\begin{proposition}
    Każda płaszczyzna Pitagorasa jest izomorficzna z kwadratem $F^2$ pewnego uporządkowanego ciała $F$ takiego, że z $x, y \in F$ wynika $\sqrt{x^2 + y^2} \in F$.
\end{proposition}

\begin{proposition}
    Niech $F^2$ będzie płaszczyzną Pitagorasa.
    Następujące warunki są równoważne:
    \begin{itemize}
        \item z każdych trzech odcinków spełniających nierówność trójkąta można zbudować trójkąt; 
        \item aksjomat E jest spełniony na płaszczyźnie $F^2$.
    \end{itemize}
\end{proposition}

Aksjomat E pociąga za sobą prawdziwość aksjomatu LCI.

\begin{proposition}
    Niech $F^2$ będzie płaszczyzną Pitagorasa.
    Następujące warunki są równoważne:
    \begin{itemize}
        \item ciało $F$ jest euklidesowskie (każdy dodatni element $x \in F$ ma pierwiastek kwadratowy $\sqrt{x}$);
        \item aksjomat LCI jest spełniony na płaszczyźnie $F^2$.
    \end{itemize}
\end{proposition}

Twierdzenie (I.32) głosi, że suma kątów wewnętrznych trójkąta wynosi $\pi$.
Dowód tego faktu znany pitagorejczykom wykorzystuje twierdzenie odwrotne do tego, że dwie proste równległe przecięte trzecią wyznaczają pary kątów o równych miarach; wiemy to z pracy Proklosa zwanego Diadochem.
Dla płaszczyzn Hilberta sprowadza się to do postulatu równoległości.
Ale z samego faktu, że suma kątów wewnętrznych trójkąta wynosi $\pi$ nie wynika V postulat!

Stosowny kontrprzykład z 1900 roku zawdzięczami Maxowi Dehnowi, studentowi Hilberta.
Brakującym założeniem jest to, że każdy odcinek jest krótszy od pewnej wielokrotności dowolnego innego odcinka -- czyli aksjomat Archimedesa.

Greenberg podsumowuje te rozważania tak:

\begin{proposition}
    Dana jest płaszczyzna Hilberta $\Pi$.
    Następujące warunki są równoważne:
    \begin{itemize}
        \item $\Pi$ jest płaszczyzną Pitagorasa;
        \item suma kątów trójkąta wynosi $\pi$ oraz (dla danego odcinka $PQ$, prostej $l$ przez $Q$ prostopadłej do $PQ$ oraz półprostej $r$ na $l$ wychodzącej z punktu $Q$, dla każdego kąta ostrego $\theta$ istnieje punkt $R$ na $r$ taki, że $\angle PRQ < \theta$).
    \end{itemize}
\end{proposition}

%