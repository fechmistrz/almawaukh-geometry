\begin{theorem}[Ponceleta-Steinera]
    Jeśli dana konstrukcja jest wykonalna za pomocą cyrkla i linijki, to jest ona wykonalna za pomocą samej linijki, o ile dany jest na płaszczyźnie pewien okrąg wraz ze środkiem.
\end{theorem}

Jean Poncelet postawił powyższe jako hipotezę w 1822 roku.
\index{Poncelet, Jean}%
Jakob Steiner przedstawił dowód w 1833 roku.
\index{Steiner, Jakob}
Sama linijka nie jest wystarczająca, bo nie pozwala na wyciąganie pierwiastków kwadratowych.
Francesco Severi wzmocnił to twierdzenie w 1904 roku: zamiast całego okręgu, wystarczy, że mamy do dyspozycji mały jego łuk.
\index{Severi, Francesco}

Dodatkowo, zamiast środka okręgu możemy wymagać drugiego koncentrycznego okręgu, drugiego okręgu przecinającego pierwszy, drugiego okręgu rozłącznego z pierwszym i punktu na prostej łączącej ich środki albo ich osi potęgowej.
Zapewne istnieje jeszcze więcej takich warunków.

\begin{problem}
    Dany jest okrąg $\Gamma$ ze środkiem $O$ oraz odcinek.
    Skonstruować środek odcinka. \hfill \emph{(15 kroków)}. % Hartshorne s. 192
\end{problem}

\begin{problem}
    Dany jest okrąg $\Gamma$ ze środkiem $O$, prosta $l$ oraz punkt $P$.
    Skonstruować prostą równoległą do $l$, która przechodzi przez $P$. \hfill \emph{(16 kroków)}. % Hartshorne s. 192
\end{problem}

\begin{problem}
    Dany jest okrąg $\Gamma$ ze środkiem $O$, odcinek $OA$ oraz półprosta zaczynająca się w $O$.
    Skonstruować punkt $B$ na półprostej taki, że $OA$ i $OB$ są przystające. \hfill \emph{(17 kroków)}. % Hartshorne s. 193
\end{problem}

\begin{problem}
    Dany jest okrąg $\Gamma$ ze środkiem $O$, prosta $l$ oraz punkt $P$.
    Skonstruować prostą prostopadłą do $l$, która przechodzi przez $P$. \hfill \emph{(33 kroki)}. % Hartshorne s. 193
\end{problem}

\begin{problem}
    Dany jest okrąg $\Gamma$ ze środkiem $O$, prosta $l$ oraz dwa punkty $A$, $B$.
    Skonstruować punkt, gdzie prosta $l$ przecina okrąg o środku $A$ i promieniu $AB$. \hfill \emph{(54 kroki)}. % Hartshorne s. 193
\end{problem}

\begin{problem}
    Dany jest okrąg $\Gamma$ ze środkiem $O$.
    Skonstruować pięciokąt foremny wpisany w $\Gamma$. \hfill \emph{(około 50 kroków)}. % Hartshorne s. 193
\end{problem}